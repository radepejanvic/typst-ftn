= Закључак
<закључак>

У овом раду развијен је функционалан CLI алат за аутоматизовано креирање тестних окружења за платформу дистрибуираног рачунарства. Алат има могућност управљања животним циклусом виртулених машина (чворова), повезивање у локалну мрежу, као и покретање и засутављање сервиса на њима. Такође и покретање и заустављање _control plane_-a на _host_ машини. 

Рад је обухватао дефинисање архитектуре система, имплементацију CLI командног интерфејса, централног _Core_ слоја, _Backend_-а заснованог на _Vagrant_-у, као и провизионисање и покретање сервиса на чворовима. Сви процеси су модуларно организовани и вођени конфигурационим фајлом, што омогућава једноставну употребу и проширивост система.

== Предности развијеног решења
- модуларност - јасна разлика између CLI, Core и Backend слоја, омогућава лако додавање нових функционалности
- аутоматизација - све кључне операције (креирање VM-ова, инсталација зависности, покретање сервиса) извршавају се без ручне интервенције
- преносивост и репродуктивност – систем се може покренути на различитим _host_ машинама без измена кода захваљујући конфигурационом фајлу и _Vagrant_ окружењу
- конзистентност – конфигурацијa и променљиве окружења се чувају и примењују на стандардизован начин, што смањује ризик од грешака

== Мане и ограничења решења
- зависи од _Vagrant_-а и доступности ресурса _host_-a, што може ограничити број истовремено покренутих VM-ова.
- подешавање мрежне комуникације између више чворова може бити осетљиво на специфичне мрежне конфигурације
- нема графички интерфејс, што може учинити рад мање интуитивним за кориснике који нису упућени у CLI алате
- ограничена подршка на одређене Linux дистрибуције због тестирања _VagrantBackend_-а

== Правци даљег развоја
- замена виртуелних машина лакшим и бржим решењима као што су контејнери или микро виртуелне машине (енгл. _microVMs_), чиме би се смањило време покретања окружења и повећала ефикасност
- дистрибуција окружења на више _host_ машина уместо једне, чиме би се омогућила скалабилност, већа поузданост и реалније тестирање кластерских система
- развој графичког интерфејса за управљање окружењем како би систем био приступачнији корисницима који нису упућени у рад са командном линијом
- интеграција са савременим алатима за оркестрацију (_Kubernetes_, _Docker Swarm_) како би се омогућило аутоматско управљање више чворова и сервисима