#import "../funkcije.typ": todo
= Увод
<увод>

Савремени софтверски системи све чешће користе дистрибуирану архитектуру и микросервисе. Више независних компоненти међусобно комуницира ради остваривања заједничке  функционалности. Свака компонента система је развијана и тестирана у сопственом окружењу које је конфигурисано за њене потребе. Окружење представља:
- одређену дистрибуцију и верзију оперативног система (_operating system_, OS)
- предефинисан сет системских променљивих (_environment variables_) 
- скуп зависности (_dependencies_) неопходних за исправно функционисање компоненте 

Како би се спречиле интерференције између компоненти, односно верзија њихових зависности и подешавања системских променљивих, потребно их је изоловати.
Изолацијa омогућава паковање компоненте у сопствено окружење у коме је гарантовано њено исправно функционисање без интерференције остатка система. Изолација се постиже на два начина:
- физичка, где свака компонента система ради на посебној физичкој машини
- логичка, где више виртуелних машина дели једну физичку, а свака виртуелна машина представља појединачну компоненту система

Физичка изолација је непрактична и финансијски неисплатива. Логичка изолација омогућава бољу расподелу ресурса и економичније коришћење хардвера. Најчешће се постиже кроз виртуелизацију, која омогућава покретање више независних окружења на једној физичкој машини. Та окружења могу бити виртуелне машине (_virtual machines_, VMs), које емулирају цео оперативни систем и хардвер, или контејнери (_containers_), који виртуелизују само оперативни систем и омогућавају брже и лакше покретање апликација са свим зависностима. Ручно покретање и конфигурисање више виртуелних окружења за сложене системе је дуготрајно и подложно грешкама.

Како би се овај процес поједноставио и верзионисао, користи се концепт инфраструктуре као кода (_Infrastructure as Code_, IaC). Конфигурација окружења се описује декларативно (нпр. YAML или JSON). То омогућава аутоматизовано креирање, управљање и репродукцију развојних окружења. Овакви приступи смањују време потребно за постављање окружења и повећавају поузданост процеса развоја и тестирања.

Циљ овог рада је развој алата који омогућава једноставно креирање и управљање локалним развојним окружењима применом принципа IaC у оквиру _Constellations_ @c12s_github пројекта отвореног кода (_open source_). Алат аутоматизује:
- покретање контролне равни (_control plane_) на матичној машини (_host machine_)
- покретања _N_ виртуелних машина, њихово умрежавање и управљање животним циклусом (креирање, покретање, паузирање, гашење и брисање)
- подешавање окружења инсталацијом потребних зависности и конфигурисања системских променљивих
- удаљено покретање и заустављање дефинисаних сервиса на виртуелним машинама

На овај начин се убрзава процес припреме окружења за развој и тестирање, смањује могућност грешке и обезбеђује доследност окружења на различитим системима.

// Mozda dodati paragraf koji ce opisati strukturu rada - u kom poglavlju se sta nalazi