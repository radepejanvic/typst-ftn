#import "../funkcije.typ": todo
= Архитектура система
<архитектура_система>

Ово поглавље приказује преглед функционалних захтева система, као и концептуални модел и архитектуру решења које их остварује. Решење је реализовано као CLI алат који се компајлира у једну бинарну датотеку и на тај начин пружа сет команди за интеракцију са самим алатом. 

== Преглед функционалних захтева 
Потребно је креирати алат за покретање _N_ виртуелних машина одједном. Свака виртуелна машина треба да има инсталирану лагану (_lightweight_) дистрибуцију _Linux_ оперативног система. Конфигурација мреже самих машина треба да буде таква да машине буду међусобно видљиве, да виртуелне машине вуду видљиве са _host_ машине, као и да _host_ машина буде видљива из виртелних машина (слика #link(<fig:arh-sis>)[5]). 

На свакој машини је потребно инсталирати систем за контролу верзија (_Version Control System_, VCS) _Git_ @git_scm_homepage, _Docker_ и _Go_ програмски језик, који представљају основно развојно окружење за компоненте _Constellations_ пројекта. Потребно је клонирати `c12s/tools` @c12s_tools  репозиторијум који садржи опште алате у оквиру пројекта _Constellations_. Након тога потребно је покренути инсталационе скрипте из `c12s/tools` репозиторијума и подесити параметре окружења како би се инсталирали неопходни сервиси. Након инсталације потребно је покренути `c12s/star` @c12s_star сервис на свакој машини (слика #link(<fig:vm>)[6]). 

На _host_ машини је потребно инталирати и покренути _control plane_ која обухвата скуп сервиса у склопу _Constellations_ пројекта који се такође ослањају на употребу `c12s/tools` репозиторијума. Након покретања виртуелних машина и подизања неопходне инфраструктуре тестирање се врши путем `c12s/cockpit` @c12s_cockpit алата који се налази у оквиру _control plane_-a. 

#figure(image("../slike/arh-sis.svg", width: 65%),
caption: [
  Инфраструктура локалног развојног окружења.
]
)<fig:arh-sis>

#figure(image("../slike/vm.svg", width: 30%),
caption: [
  Поставка система на виртуелној машини.
]
)<fig:vm>